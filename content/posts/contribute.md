---

title: "شیوه‌نامه مشارکت"
date: 2020-07-12T22:10:36+04:30
draft: false
shamsiDate: "۲۲ تیر ۱۳۹۹"
author: "امیرحسین بقایی"
tags: ["عمومی"]

---

اگر تمایل دارید که به عنوان یک نویسنده در وبسایت جامعه طراحان سیستم مشارکت کنید، نحوه مشارکت رو خیلی ساده، مرحله به مرحله در این پست توضیح داده‌‌ام.

اولین چیزی که باید بدانید این است که وبسایت‌مون یک CMS مبتنی بر **git** میباشد. یعنی مدیریت محتواها و این که مطالب در سایت نمایش داده شود یا نشود با مفاهیم git انجام میشود؛ چیزهایی مثل Commit زدن یا Branching. این مورد رو با جزئیات کامل در بخش های بعدی توضیح میدم. 

نکته‌ د‌یگه‌ای که باید درباره سایت بدونید اینه که با موتور سایت‌ساز استاتیکی به نام [Hugo](https://gohugo.io/) کار میکنه. Hugo کارش اینه که به شما این امکان رو میده که بتونید به وسیله Markdown و یک سری کانفیگ‌فایل، سایت‌های استاتیک رو زنده کنید.

**اما چطور میتونم در سایت مشارکت کنم؟**

قبل از این که نحوه مشارکت رو توضیح بدم، چند تا پیش‌نیاز رو باید نصب کنید:

- git ([آموزش نصب](https://git-scm.com/book/en/v2/Getting-Started-Installing-Git))
- hugo ([آموزش نصب](https://gohugo.io/getting-started/installing/))
- Code editor (هر چی که دوست دارین، مثلا VScode)
- داشتن یک اکانت [گیت‌هاب](https://github.com/)

بعد از این که همه پیش‌نیازها رو با موفقیت نصب کردین، میتونین طبق مراحل زیر، یک پست جدید رو **ایجاد/ویرایش/انتشار** بدید:

- از مخزن [وبسایت](https://github.com/Sys-Engineering/website) Fork بگیرید.
- پروژه Fork شده در اکانت گیت‌هاب‌تان را Clone کنید.
- وارد ریشه پروژه شوید و به وسیله دستور زیر، محیط کار خود را آماده کنید:

```bash
git submodule update --init --recursive
```

- حال کافیست دستور `hugo server -D -p 8585` را برای اجرای وبسایت وارد کنید و اگر در آدرس http://127.0.0.1:8585 میتوانید سایت را مشاهده کنید یعنی که همه چیز با موفقیت انجام شده و وارد مراحل پایانی میشویم.
- حال فرض میکنیم که قصد دارید پستی با این موضوع بنویسید: **چطور زیرساخت ابری خودمان را بسازیم؟** برای نوشتن این پست کافیست دستور زیر را وارد کنید:

```bash
hugo new posts/how-do-we-build-our-cloud-infrastructure.md
```

- بعد از زدن دستور بالا، فایلی با فرمت md. در دایرکتوری `content/posts/NAME.md` ایجاد میشه که کافیه بازش کنید. داخل این فایل شما ابتدا توضیحات مربوط به پست‌تان را تکمیل میکنید و سپس مطلب پست‌تان را تایپ میکنید:

{{< rawhtml >}}
<pre dir="ltr">
<code>---

title: ""
enTitle: "{{ replace .Name "-" " " | title }}"
date: {{ .Date }}
draft: false
author: ""
shamsiDate: ""
tags: [""]

---

your post content is here ...</code> 
</pre>
{{< /rawhtml >}}

در بخش title کافیست عنوان پست را به صورت فارسی قرار دهید مثلا: **چطور زیرساخت ابری خودمان را بسازیم؟**

و در بخش author هم کافیست نام خودتان را وارد کنید مثلا: **امیرحسین بقایی**

و همچنین در بخش shamsiDate کافیست تاریخ شروع نوشتن پست را وارد کنید مثلا: **۲۳ تیر ۱۳۹۹** (شما نیز با همین فرمت وارد کنید)

و در نهایت در بخش tags میتوانید از بین دسته‌بندی های موجود در سایت یک یا چند دسته‌بندی را تایپ کنید مثلا: **زیرساخت یا رایانش‌ابری**

حالا کافیست شروع کنیم به نوشتن! باید پست خود را بعد از خطوط `---` شروع کنید. فرمت پست‌ها در قالب Markdown هستش که اگر نمیدونید چیه، [اینجا](https://markdown-it.github.io/) رو مطالعه کنید. بعد از این که پست خودتون رو نوشتید، و خواستید منتشرش کنید کافیه یک Pull Request ارسال کنید که از طریق پنل گیت‌هاب به راحتی قابل انجامه. توی Title درخواست Pull کافیه عنوان مقاله‌تون رو بزارید که بعد از بازبینی و رفع مشکلات احتمالی به کمک خودتون، درخواست Pull رو Accept کنیم تا بتونید مطلب‌تون رو آنلاین کنید و در اختیار همه قرار بدید.

---

**مطالب طولانین، نسخه ویدیو‌یی‌ برای آموزش این کارا وجود نداره؟!**

چرا وجود داره، من یک آموزش ویدیویی برای مشارکت و تولید محتوا در این سایت درست کردم که میتونید اینجا ببینیدش:

{{< youtube w7Ft2ymGmfc >}}

{{< rawhtml >}}
<br/>
{{< /rawhtml >}}
**این مراحل انتشار پست یکم سخت نیست؟ برای نوشتن یک مطلب راه‌های ساده‌تری مثل وردپرس هم هست!**

انتخاب این ابزار‌ها به همراه GitHub page چند تا علت داره:

- رایگان و مادام‌العمره. یعنی تا وقتی که قابلیت GitHub Page وجود داشته باشه این سایت هم وجود داره و هیچ وقت به خاطر تمدید نشدن سرور یا هاست یا ... از صحنه‌ی اینترنت حذف نمیشه. مگر این که خود GitHub کلا جمع کنه و بره که خب احتمالش کمه :)

- دم‌دستی و کار‌راه‌اندازه و نیازی به دیتابیس، وب‌سرور و ... نداریم و همه کارا با CI/CD حل شده و فقط کافیه همه چیز روی غلطک git بیفته.

- مشارکت آدم‌ها توی جایی مثل GitHub خیلی راحت قابل دیده شدنه و این که هیچ چیز مخفی یا قابل پنهان کردنی وجود نداره و همه چیز همینیه که هست!

- با نوشتن هر پست و Commit و Pull، خونه‌‌های سبزرنگ پروفایل GitHubتون بیشتر میشه :)

اگرچه همه این دلایل بالا از خوبی‌ها و مزایای وردپرس و بقیه CMS ها کم نمیکنه ولی تا زمانی که نیاز خیلی خاصی به این ابزارها پیدا نکرده باشیم همینجا میمونیم. اگر همچنان شما علاقه‌مندید که مطلبی بنویسید ولی حوصله این‌کارهای گفته شده رو ندارید، کافیه به من ایمیل بزنید و مطلب‌تون رو اونجا بفرستید تا من با اسم‌ خودتون توی سایت بعد از بازبینی‌ها منتشر کنم.
