---

date: 2020-07-11T21:30:22+04:30
draft: false
shamsiDate: "۲۱ تیر ۱۳۹۹"
title: "نقطه آغاز "
author: "امیرحسین بقایی"
tags: ["بدون‌دسته"]

---

سلام، امیدوارم هر کجای جهان که هستید حالتان خوب، دلتان شاد، زندگی‌تان پر از هیجان و اتفاقات جذاب باشد.

من امیرحسین‌ بقایی هستم؛ یک وبلاگ‌نویس و سیستم ادمین جونیور.

بعد از مدت‌ها کار کردن و یاد گرفتن و تجربه‌کردن چیزها‌ی مختلف، به صورت گروهی با جمعی از همکارانم تصمیم گرفتیم که شروع کنیم به نوشتن؛ و انتشار تجربیات‌مون از کارهایی که کردیم، چیزهایی که یاد گرفتیم و یا چیزهایی که داریم یاد میگیریم.

نوشتن، جدای از این که ذاتاً حس خوب و لذت‌بخشی برای انسان داره، باعث چند تا چیز دیگه هم میشه:

- **انسجام فکری**، در زمان نوشتن خیلی بیشتر میشه. اگر من چیزی یاد گرفتم ولی نتونم خیلی راحت و واضح اون رو بنویسم یا توضیح بدم، احتمالا پراکندگی زیادی توی ذهنم وجود داره. نوشتن کمک میکنه این مشکل حل بشه.
- **برندسازی شخصی** با نوشتن، یک راه‌حل ساده ولی موثره. اگرچه لازمه این موضوع، خوب نوشتن و صحیح نوشتنه و نه فقط نوشتن!

جدای از همه این‌ها، اکثر ما مهندسای نرم‌افزار، از طریق خوندن مقالات و کتب یا دیدن دوره‌های رایگان و آزاد، بخشی از تجربه و علم‌مون رو به دست آوردیم که خب وجدان حکم میکنه که اگر جامعه و کامیونیتی اینطوری بهمون کمک کرده ما نیز به اندازه خودمون، به جامعه کمک کنیم.

---

همه‌این موارد باعث شدند که من و جمعی از همکارانم تصمیم بگیریم که این وبسایت رو راه‌‌اندازی کنیم و شروع کنیم به نوشتن و تولید محتوایی که ناب‌تر و تخصصی‌تر باشه. مثلا ما اینجا از این که چطور وردپرس رو نصب کنید صحبت نمیکنیم، چون بسیار گفته‌اند و نوشته‌اند، ولی اگر در همین موضوع ساده، بشه نکته‌ای رو پیدا کرد که تجربه خاصی بوده که کمتر گفته شده، حتما اینجا درباره‌اش مینویسیم.

---

**چه کسانی اینجا مینویسند؟** تقریبا میشه گفت هر آدمی که دوست داشته باشه بنویسه میتونه اینجا بنویسه! به‌زودی شیوه‌نامه‌ای درباره این که چطور میشه در این سایت مطلب نوشت و نویسنده شد و همچنین شیوه‌نامه‌ای درباره این که چه محتوایی این‌جا منتشر میشه رو هم میزاریم.

---

به قول خارجیا:

> every journey begins with a single step

امیدواریم بتونیم در گذر زمان، پلتفرم خوبی رو برای اجتماع محتواهای تخصصی فارسی ایجاد کنیم که این امر فقط با همیاری جامعه و کامیونیتی شدنیه. **پس منتظر اخبار و مقالات خوب از این سایت باشید.**  :rocket: